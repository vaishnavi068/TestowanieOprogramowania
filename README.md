---
description: Książka Testowanie Oprogramowania - jak zacząć. Materiały dla początkujących.
---

# Testowanie Oprogramowania



![](.gitbook/assets/rozwoj.png)

Oczywiście nie ma jednej \(czy też najlepszej\) drogi, która byłaby równie dobra dla każdego.

Dlaczego więc w ogóle zdecydowałem się na stworzenie takiego dokumentu? Ponieważ działając na rzecz społeczności testerskiej, otrzymałem wiele próśb o pomoc. Dotyczyły one pytań od czego rozpocząć naukę testowania, w tym automatyzacji, jak przygotować się do pierwszej rozmowy o pracę i do samej pracy, a także w którym kierunku warto się rozwijać jako tester oprogramowania i dlaczego.

Mam nadzieję, że ten dokument pomoże chociaż trochę osobom, którym nie mogłem poświęcić więcej uwagi. Nadal oczywiście nie przestanę pomagać na tyle, ile potrafię w trakcie rozmów indywidualnych.

Książka jest subiektywnym zbiorem moich materiałów i doświadczeń.

Nie będę Cię, drogi Czytelniku, uczył.

Chcę wskazać przykładowe kroki i materiały, które \(jeśli tylko zechcesz\) będziesz mógł wykorzystać na drodze wiodącej ku byciu lepszym testerem.

Wybrane materiały nie wyczerpują tematu, należy je raczej potraktować jako wskazówkę do dalszego rozwoju.

**"Jak czytać tę książkę"** pokazuje, w jaki sposób wygodniej korzystać z książki.

{% page-ref page="jak-czytac-te-ksiazke/" %}

**"Najczęściej zadawane pytania"** zawiera przykładowe pytania, na które odpowiedzi znalazły się w tym dokumencie. Każde pytanie odnosi bezpośrednio do materiałów, w których znajduje się odpowiedź lub rozwinięcie tematu.

{% page-ref page="najczesciej-zadawane-pytania.md" %}

**"Rozwój materiałów**" zawiera instrukcje, w jaki sposób można pomóc w rozwoju tego dokumentu.

{% page-ref page="rozwoj-materialow.md" %}

Chciałbym żebyś drogi Czytelniku tego dokumentu pamiętał o kilku bardzo ważnych kwestiach:

* Sugerowanie się poniższymi przykładami i krokami może przynieść tyle dobrego co i złego. Tak jest według mnie w przypadku każdego szkolenia, książki czy materiałów dedykowanych jakiemukolwiek tematowi.
* Ten dokument nie ma sponsora czy wydawcy.
* Nie opłaciłem korekty językowej. Są błędy.
* Do grupy docelowej należy każdy, kto chce się rozwijać w kierunku testowaniu oprogramowania.
* Wszystkie materiały zostały wybrane przeze mnie na bazie mojego doświadczenia, które oczywiście miało wpływ na wybór tych, a nie innych.
* Na pewno pominąłem wiele możliwie ciekawych materiałów, mniej lub bardziej świadomie.
* Często będę pisał bolesne oczywistości. Tak oczywiste, że oczywiściej się oczywiście nie da. Jednak z jakiegoś powodu uznałem, że chcę się tym podzielić. Zazwyczaj powodem jest to, iż mimo tego, że jest to banał, to nadal spotkałem przynajmniej jedną osobę, która o to pytała.
* Wszystkie przedstawione sytuacje i odniesienia są prawdziwe z mojego punktu widzenia. To jest według mnie racja. Według Ciebie może być to kompletną bzdurą. Pamiętaj, że to tylko moje zdanie. Ten dokument powinien być traktowany jako drogowskaz. To, czy zasugerujesz się którąś z podanych propozycji i zdecydujesz się na nią, nie zwalnia Cię z odpowiedzialności samodzielnego i przemyślanego przebycia tej drogi.
This selenium tutorial describes the overview and talks about the fundamental concepts of selenium. Click to check out more!( https://intellipaat.com/tutorial/selenium-tutorial/introduction/ )

Autor: [Piotr Wicherski](http://bit.ly/pwicherski)

[https://www.linkedin.com/in/pwicherski](http://bit.ly/pwicherski)  
Prawa autorskie: [CC BY-NC-ND 4.0 International](https://creativecommons.org/licenses/by-nc-nd/4.0/)


